---
layout: post
title: 水调歌头·明月几时有
motto: 泉涸，鱼相与处于陆，相呴以湿，相濡以沫，不如相忘于江湖。——《庄子·大宗师》
published: true
date: 2013-09-14 15:00
tags: 闲言碎语
---

<p>宋·苏轼</p>

<p>明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。</p>
<!-- more -->
<p>转朱阁，低绮户，照无眠。不应有恨，何事长向别时圆。人有悲欢离合，月有阴晴圆缺，此事古难全。但愿人长久，千里共婵娟。</p>
